<html><head><title>OEFENINGEN: Rood-zwarte bomen</title></head><body><center><font size="+1"><b>

OEFENINGEN<br>bij<br>ALGORITMEN en GEGEVENSSTRUCTUREN</b></font>
</center>

<center>
<p>
2013-2014<br>
</p></center>

<li><b>LES 4</b>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;
&nbsp;&nbsp;&nbsp;&nbsp;&nbsp;&nbsp;&nbsp;&nbsp;
&nbsp;&nbsp;&nbsp;&nbsp;&nbsp;&nbsp;&nbsp;
<li><b>ROOD-ZWARTE BOMEN</b>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
4 oktober 2013<br>
<p>
<b>Rood-zwarte bomen</b> zijn altijd <em>nogal</em> evenwichtig. Je betaalt er
wel een prijs voor: toevoegen en verwijderen is ingewikkeld. Voor we ze
implementeren zijn hier een paar toepassingen om
<em>op papier</em> op te lossen.
<p>
De eerste oefening maakt duidelijk dat top-down- en bottom-upmethodes 
niet altijd hetzelfde resultaat opleveren. Bekijk de kleine boom. 
<p>
<center>
<img src="rzwklein.gif" width=400>
</center>
<p>
Verwijder de knoop met
sleutel 8. Probeer het eerst bottom-up, daarna top-down. Verwijder ook eens 15: eerst
bottom-up, dan top down.
<p>
Bij de tweede oefening hebben we een
zeer scheve boom:
<p>
<center>
<img src="rzwgroot.gif" width=750>
</center>
<p>
 als <em>l</em> de diepte
aan de linkerkant is, en <em>r</em> de diepte aan de rechterkant, dan
is
<p>
<center>
<em>
r=2l+1.
</em>
</center>
<p>
Slechter kan niet bij een rood-zwarte boom, en elke bewerking zal de
situatie verbeteren. Probeer maar: elke keer vertrekkend van de
beginsituatie van de tekening moet je
<ul>
<li> sleutel 6 bottom-up toevoegen.
<li> sleutel -2 top-down verwijderen.
</ul>
<p>
<b>Bijkomende opgave: een doordenkertje.</b>
<p>
Een rood-zwarte boom is altijd nogal evenwichtig. Dat betekent dat je bij een
willekeurige zoekboom niet altijd de knopen zo kan inkleuren dat je een rood-zwarte boom
krijgt.
<ul>
<li>Hoe kan je van een zoekboom uitvinden of je hem als rood-zwarte boom kan inkleuren,
en hoe kleur je hem dan in?
<li>Door rotaties kan je een boom evenwichtiger maken, en er zo voor zorgen dat je hem
rood-zwart kan inkleuren.
</ul>
Als je dit alles implementeert moet je een rood-zwarteboomklasse hebben. Omdat elke knoop
een kleur heeft moet er dan in elke knoop een attribuut bijkomen. Ook treaps hebben een
attribuut. Waarschijnlijk de meest eenvoudige manier om een gelijkaardige structuur (een
binaire boom met de data ingepakt in een wrapper) te bekomen als bij zoekbomen is om een 
klasse 
<t>BinboomMetKnoopdata&lt;Sleutel,Data,Knoopdata&gt;</t> te maken. Als je echt zoveel
mogelijk code wil bewaren, kan je deze laten overerven van de <t>Binboom</t>klasse:
<br>
<t>class BinboomMetKnoopdata&lt;Sleutel,Data,Knoopdata&gt;:
        public Binboom&lt;Sleutel,pair&lt;Data,Knoopdata&gt; &gt;</t>
</p>
Dit laatste wordt door sommigen enthousiast (want code wordt hergebruikt) en door anderen
sceptisch (want niet gemakkelijk te begrijpen) onthaald.</li></body></html>
