<html><head><title>OEFENINGEN: Extendible hashing</title></head><body><center><font size="+1"><b>

OEFENINGEN<br>bij<br>ALGORITMEN en GEGEVENSSTRUCTUREN</b></font>
</center>

<center>
<p>
2013-2014<br>
</p></center>

<p>

</p><li><b>LES 5</b>
<li><b>Extendible hashing</b>
<onderwerp=extendible hashing>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;
&nbsp;&nbsp;&nbsp;&nbsp;&nbsp;&nbsp;&nbsp;&nbsp;
&nbsp;&nbsp;&nbsp;&nbsp;&nbsp;&nbsp;&nbsp;
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
7 oktober 2013<br>
<p>

Implementeer de gegeven interface van de klasse <a 
href="exhash.h">Exhash</a>.

Enkele tips:  
<OL type="1"> 
<li> Bij extendible hashing is het de bedoeling om een zeer grote 
hoeveelheid gegevens, verspreid over verschillende schijfpagina's, snel 
te kunnen bewerken. De eigenlijke hardware die daarvoor in de praktijk 
gebruikt wordt (de verschillende pagina's) wordt nu gesimuleerd door de 
objecten van de klasse <tt>Schijfpagina</tt>. Om het testen overzichtelijk 
te houden, wordt de schijfgrootte (het aantal gegevens dat een 
schijfpagina kan bevatten) op 8 ingesteld. 

<li> Als een schijfpagina vol is, wordt ze opgesplitst met behulp van 
de lidfunctie <tt>splits(Schijfpagina&lt;T,D&#62;*&amp;)</tt>. De 
parameter is een pointer naar de nieuw aangemaakte schijfpagina. 

<li> Hoe haal je de eerste 3 bits uit de binaire voorstelling 01000001
van de hashwaarde 65? <UL>
<li> Om te beginnen zorg je ervoor dat elk getal waar je bitoperatoren 
op los laat, een <tt>unsigned int</tt> is (anders wordt de eerste bit 
voor het teken gebruikt).
<li> Stel <tt>unsigned int getal = 65</tt>. Het aantal bytes dat voor 
de binaire voorstelling van 65 wordt gebruikt, is machine-afhankelijk 
en kan opgevraagd worden met <tt>sizeof(unsigned int)</tt>. Het aantal 
bits is dus 8 keer groter.
<li> Om de eerste 3 bits te kennen, schuif je het bitpatroon over 
(<tt>aantalbits</tt>-3) plaatsen op naar rechts. Gebruik het commando 
<tt>getal&#62;&#62;(aantalbits-3)</tt>.
<li> Wil je weten of de derde bit een 1 dan wel een 0 is, dan gebruik
je de bitsgewijze <tt>AND</tt>-operator (<tt>&amp;</tt>), die twee 
getallen bit per bit vergelijkt (stel dat <tt>bit1</tt> en <tt>bit2</tt> bitpatronen zijn
met allemaal nullen behalve een 1 op &eacute;&eacute;n plaats. Dan is
<tt>bit1 &amp; bit2 == 1</tt> als en 
slechts als <tt>bit1==1 &amp;&amp; bit2==1</tt>). De test wordt dus: 
<tt>if ((getal&#62;&#62;(aantalbits-3)) &amp; 1)</tt> met resultaat
<tt>true</tt> indien de derde bit van
<tt>getal</tt> gelijk is aan 1.
</UL>
<li> Kan je nu een object van de geparametriseerde klasse 
<tt>Exhash&lt;T,D&#62;</tt> instanti&#235;ren voor sleutels van eender 
welk type? Neen! De gebruikte sleutels moeten tot een klasse behoren 
die voorzien is van een lidfunctie <tt>geefExhashindex()</tt>.
Wil je dus strings opbergen, moet je een nieuwe stringklasse maken die
zo een index heeft. Hieronder een voorbeeld van een stukje code dat
een index berekent voor een c-string <tt>s</tt>
<pre>
    unsigned int even=0;
    int len=strlen(s);
    for (int i=0;i&lt;len;i++){
        unsigned int pl=s[i];
        pl=pl*8+pl/32;//eerste  4 bits achteraan;
        even=even*253+pl;
        //pl*((unsigned int)1 &lt;&lt; 24)+even/37;
    }
    unsigned int even2=0;
    int aantbits=sizeof(int)*8;
    for (int i=0;i &lt; aantbits/2;i++)
        even2+=(even&gt;&gt;i)*((unsigned int)1 &lt;&lt; (aantbits-1-i));
    return even2^even;
</pre>
Is die hashfunctie goed ontworpen? Zijn de eerste bits van je
sleutelwaarden voldoende verschillend? Zo niet, wat dreigt er dan te 
gebeuren? Monitor je klasse <tt>Exhash</tt>: houd  gegevens bij die
aangeven of de alles goed verdeeld is. Zorg ervoor dat de destructor
van <tt>Exhash</tt> deze gevens uitschrijft.
<p>
</OL>

</HTML>
